---
layout: post
title: 髡事指录
category: 0
path: 2009-8-27-0-00800.md
tag: [normal]
---

　　此浙江方纯礼著，非从髡之琼州土人所作。方为幕数十年，历江南江北十余省，于髡事甚悉。

　　这个书我设定是在崇祯末年写的，这时穿越众已经占据南中国大片领土，北方流贼蜂起，清兵虎视眈眈，方纯礼参赞幕府剿贼抚髡，对所谓澳洲人知道不少，退职后回乡作此书，也有点笔记的意思。

　　你看他行文称髡人不称髡贼，就知道那时候穿越众已经过了明路，在大陆上有公开的身份，不是原先朝廷喊打喊杀的局面了。

　　

　　[ayooyoo]

　　髡人

　　髡人书史无所载，其人无分男女皆截发不髻，特女子发稍长尔，故名髡人。身修体长，衣短衫，此外言语文字皆如华夏。自云其祖乃宋室之后，崖山后携部曲举族浮海避元，至南海万里外，人迹不至处，有一大洲，其地有大澳，故以澳名之，称澳洲。遂登岸国焉，仍称宋，为与南北宋别故，称澳宋，已历十余世。其国中人得海外秘术，可夺天地造化，又擅百工，多有秘器，人莫测之。

　　天启间，有髡人自南洋浮海至粤，售其宝器，有玻璃镜，神机火，软皮灯，不碎瓶等诸般珍物。广州巨商高氏为之售，括白金数十万两，立为巨富。

　　崇祯初年，余卜居京师，尝见一澳洲神机火，长若指，宽两指许，首有机括，取火时不用火镰，手按机括，可应手得火，火苗高寸许，手松火灭，最为便利。又有不碎瓶，瓶通体透明，不知以何物制成，非布非革，亦非玻璃玉石之属，入手软而弹，落地不破。有软盖，旋而盖之，密封不透涓滴。以之储酒水，不惧跌辍，而又可视可玩焉。时粤商携至京师，鬻于通衢，各索价数百金，观者如堵。后皆送入内府为珍玩。

　　髡人登岸

　　崇祯元年戊辰，髡人数百驾铁船十余，泊于琼州府临高县海侧，上岸结寨。中有巨舶，通体铁制，长百余丈，高数丈，望之巍巍如城郭。土人惊骇，以为海外巨寇至矣，俱逃入县城中。临高县吴令发乡勇袭之，髡人以鸟铳自卫，髡人火器精利，倍于我朝。一时乡勇毙伤无算，其事遂败。此髡事之始，亦诸事之源也。

　　夜明灯

　　髡人于百仞结寨，四围不筑城垣墙壁，惟以铁丝结网为墙，又掘深堑于前，以长木作高塔，日夜逻守。寨中布夜明灯数百，虽夜，照耀如白昼。

　　咒车秘术

　　髡人擅百工，能以秘术制铁车，高十余尺，前有巨铁为铲，髡人上车咒之，则铁车自行，以铲掘地，一铲可起土数千斤，平地顿为巨堑。若此一车，可敌百人之功。又以数巨铁制机括，积薪蕿之，髡人持咒，即可自行动，虽巨石如车，片刻即碎为指掌矣。又有机括可制砖，以术咒之，即自制砖坯，一日可数万枚。故髡人不以建筑为事，虽高楼叠阁，险山卑土，指顾间叱咤立办，赖此术也。

　　假髡

　　先来髡人，皆自澳洲来，真髡也。自登岸后，连败乡勇，声势大振，粤琼莠民多归之。髡人之收众也，无分男女，先剃之如僧，再更衣着如髡，必先坐食旬月，教之纪律规矩，称“敬化”，而后用之，则如臂使指也。是为假髡，其状貌与真髡无异。用人则为农为工为兵，各有处所。制度井然，规矩森严。用人前必先集众，有真髡教之，名为“培训”，故髡人营诸事皆有条理，行事必成。如是经年，真假髡众万许，所居处蔚然成市，称东门市。临高乡民趋之，经济生理，亦不下万人，此皆依髡人而活者。

　　髡人官

　　髡中亦有官职，官名与我朝大异，疑乃学自外夷。其首称“主席”，爵号“执委”，其下称“主任”、“局长”、“委员”。真髡皆号“首长”，假髡皆礼敬之。官不称官，而称“干部”。其官无官服，皆衣短衫，不冠。时传髡人乌合，无官民贵贱，以财多者为尊，此大谬也。髡人酋首有[文德嗣][y002]、[马千瞩][y005]等多人，此皆“执委”也，而郭逸时富甲两粤，不闻有何爵号，以是知之。

　　髡商

　　髡人起诸海上，以商贾为本业。初据临高，即与乡民贸易，多收粮米布帛铜铁薪炭等物，而售玻璃及诸海外宝器。盖髡人亦知粮为天下之本，故经营之。又遣真髡郭逸，冒籍粤人，蓄发华服，入广州交易，设肆名为“紫诚记”。往来皆巨商，售澳洲宝器，一件即数千金，获利巨万。如是年余，富可敌国矣。

　　逸为巨商，起居豪奢，尤嫌不足，遂挈妾来。其妾裴莉秀，原为澳洲名妓，殊艳绝色。从郭逸入华夏，乃设紫明楼，楼内陈设富丽，冠绝两广。余友曾自明，会稽人，时幕东莞，尝入紫明楼，与仆言之甚详。楼中多设小阁，名为“包房”，阁各有名，雕饰亦依其名色，各各不同。又有狡童艳妓，海外奇肴，醇酒佳果。一入楼中，五色俱迷，满目奢华，令人眩目魂迷，不知身处何方。其中有浴所，尤为人所称奇。其间有池方丈许，四壁皆以瓷制，中有喷泉，高可人许，琼波碎玉，温凉随人。而泉水不竭，池水不溢，四时常温，泉水自有香气，浴之周身带香，郁郁然三日不散。有名曰“涤香汤”。粤之巨商富室，逐欢其中，虽千金一掷，亦未可立得，需于旬日之前，预为约定。自是，郭逸遂富甲两广。逸虽富，不知自抑，而髡人之富名，洋洋然播于海内。后王督讨髡之役，实种祸于此也。

　　髡人据临高

　　初，髡人结寨百仞，临高震恐，以为巨寇之来，杀掠必也。故吴令出乡勇以逐之。髡人结寨毕，造宫室楼宇，筑道路堤防，兴市集贸易，不扰百姓，不袭城池，与民交易，不事抢掠，间以小利饵民，雇人夫必厚给之，贫户赖而活者以百计。民渐安之。如是数月，有海寇诸彩，知髡人之富，以海贼数千攻百仞。髡人出兵数百，铳炮交下，海贼大败，髡人斩首数百，自是临高无敢撄者。髡人揽词讼，包税赋，随以丈田计口，士绅皆畏威噤口。先是，临高匪患不绝，至有攻城破寨之事，民间患之。髡人遂以保土清乡为名，办团练，练士卒，编行伍，造器械火炮，以之击匪，大破之，斩首以百计，残匪无可立足，皆遁往他县。髡人以此功业，大得人心，遂据临高，吴令虽居县城，于县事无可发一语，遇事唯唯而已。

　　国士无双

　　髡人擅巧思，精百工，秘器以外，更善酿酒。郭逸在粤，收取民间土烧，以秘术粹之，可使土醪立成佳酿。郭逸又以玻璃瓶盛之，饰以锦缎，配二玻璃酒盅，匣以漆盒，雕饰华美，名之为“国士无双”。崇祯初年，自粤抵京者，竞以此为仪。余居京师，往来六部，往往见之。瓶中不过数两，澄清似水，绝无余滓，酒味醇厚，更兼酒香特浓，室中才倒一杯，而屋外酒香弥漫，足令老饕垂涎，实酒中上品也。所用玻璃瓶清透如冰，视若无物，上以雕版印酒标，系于瓶颈，乃隶书四字“国士无双”，下有将军舞剑图，笔锋飘逸灵动，非国手莫办。漆盒纹饰华美，正面亦隶书“国士无双”四字，左右行书“醉里乾坤大，壶中日月长”联语。此酒以其佳品佳名，路遥难致，竟得重价，一瓶索价至白金五十两，尤不可得。是时京师中有得之者，皆宝藏之，轻不示人。粤中有故识者，面请函索不绝，竟成一累。

　　髡人食物豪奢

　　余居南京时，有海商刘某曾数往临高，与谈髡中事，历历如数。髡人效古人钟鸣鼎食，鲜少各炊，聚食于一处，称“食堂”，如庙观斋堂之属。每食必有鱼肉，菜蔬各十余味，炊饭全以精米，食者尽饱而止。虽假髡雇夫，亦只少减菜蔬尔。假髡新附，敬化可坐食旬月，故粤琼间贫者无以维生，往往以此为求活之门也。

　　我朝征人行粮，依律就食地方，而或有不足，兵怨地方，往往多事，或骚扰，或行掠，时有衅谤。若兴大工，民夫食粮多缺，强者或得一饱，弱馁者不免辗转于沟壑。髡人出师，自运粮秣，餐食反比常时增给，故兵不扰民，民亦安之若素。髡人兴工，虽大众以千计，犹人人得食，且较在家为胜，是故髡人招工，民多争往，至有相骂相打者。

　　按髡人初起，食口尚少，后收纳假髡，动辄以万计，食指浩繁，而皆若此供食。计之我朝，虽官府万万无能办此也。髡人能行此事，非以“其性豪阔奢侈”即可解也。

　　髡人治学

　　髡人虽自澳洲来，其先宋室孑遗也。虽处荒蛮，未忘根本，亦有诗书经史。然久在化外，文气薄弱，受诸夷沾染，道统渐疏。是故文字虽如华夏，独书写多以俗体，行文俚俗，文告亦然。髡人据临高，并办学校，其之办学，独收贫户子女，从者勿须束修，且给衣食，故贫家多乐附学也。其学也，不教诗书典籍，以识字为先，而后及术数之学，澳洲秘术之本也。稍长，则教之以诸杂学，称物理、化学。子书经史，反成别种，稍稍涉猎而已。如是五年结业，称毕业。髡人无科举，亦不重文字，学子毕业即用为假髡，供其驱使奔走，其自幼耳濡目染，皆澳洲学也，言行与真髡无异，较之寻常假髡，尤为得力，髡人所置官吏，亦多出其中。故入其学者先多为贫户，后则缙绅士子皆争入学，至有弃学就髡者。

　　髡人业农

　　髡人长于舟楫，精于百工，惯于商贾，又擅农耕之事。临高小县，其地近海，土薄水卤，非中原可比。琼州地暖人稀，粤闽间贫户多有浮海至琼，辟荒耕种者，而或旱或涝，或台风，或山洪，收成寥寥。即本地土民，世代躬耕，终岁所获不足饱者，亦非鲜见。髡人至琼，初议辟地耘植，土人皆笑，为其所选地湿涝不堪种，往昔种十收一，为先人抛荒久矣。髡人开辟，乃测方位，定风水，改格局，施秘术，一种而大熟，亩获数百斤。于是土人哄传，髡人遂办“天地会”，此澳洲之劝农也，遣人指点农艺种式。次种又大熟，入“天地会”者皆得利数倍，由是髡人农法遍传临高。至今粤琼之地，米粮所出，临高称冠，髡人之力也。

　　髡人宝器

　　髡人有秘术，传之久也。余所闻见，与理不合难索其解者，非一二而能尽言。而言者凿凿，其人非妄语之辈，人语汹汹，其事乃众目所见。今择三四凿然有据者言之，以广见闻。

　　录音机

　　髡人有录音机，随口一语，皆可录之，置几上如食盒，一人可携。髡人断案，时时用之，声口毕肖本人，虽屏人私语，亦历历在耳。闻之者皆汗涔涔下，无可辩驳矣。尤可录丝竹歌咏，虽嘈不乱，可存数年，而声宛然。致仁在髡，尝亲见之，偶片言亦如入其中，髡人用以代笔录。是乃奇物，余尝询诸鸿儒饱学，无可解之者。

　　传声筒

　　髡人有传声筒，虽千百里对话如面晤。弘光初，余随洪督幕镇江，时军事峻急，一夕数惊。髡人以便联络计，为置传声筒，置签押房中，以一索连之，直通城外髡营。用时提筒，按筒上一突，稍候有人声自筒中出，即髡营首也。其声微细，唧唧然如虫声，置筒耳际，则响若对面，与之对答，一如面谈。稍候则探马来报，城外髡军动也。此诚军国利器，闻髡人军中联络即以此物，故虽隔千里，指挥如意，如心使臂。余颇疑乃赖其索也。其索也，中有铜线，外裹非皮非革，而柔韧过之，不知何物也。髡人称曰“电话”，亦不知其何理也。

　　摄形镜

　　髡人有摄形之法，初闻皆谓妄谈。崇祯七年，余师兄周致仁随天使入粤，遍会髡酋。归抵南京，过访余所。示余片纸，乃髡人所与，所谓“签证”。余观此纸，方可掌许，一蓝带系之，上列姓名官职年纪各色甚详，仿佛吏部告身，下镌一朱圆印，文则宋体，曰“澳宋国广东省分局”。而中有人影，即致仁像也，望之如对镜，神气宛然，虽须眉丝毫无别，非描非画，竟不知何以成。问之致仁，曰初至髡中，髡人引之至一镜前，方自顾愕然，忽白光一闪，髡人笑称：“事毕矣。”导入侧室中奉茶，片刻，一髡手持数纸，即签证也，分发众人悬颈中，在髡中即以此自证，明其身份，以为判识。此镜即摄形镜也。又闻髡人可自远处摄形，惟不可穿障尔。此诚不可以物理解之，非奇术也何？

　　澳洲火器

　　髡人所用火器，有自澳洲携来者，有至琼后制者，然皆精利，实军国利器，尤胜其他也。中国火器所宗，宋也。髡人乃宋室后裔，而火器精利，非理之所必然欤？

　　余在洪督幕中，众论火器，以孙震孝为第一。震孝，字子友，楚人也。崇祯初客居于粤，亲见髡人攻虎门，炮火炽烈，非凡人可与抗者。自是精研火器，欲求克制之道，而竟无所得，言之常耿耿。

　　孙言：澳洲火器，与我朝火器形似于外，而实异于内，亦不同于一切红夷火器，独具一格。初睹之，炮则炮矣，铳则铳矣，亦无可怪之处，熟视则几无相似处也。

　　澳洲火器，可分为三，一炮也，二铳也，三子药也。

　　澳洲之炮，非同红夷大炮，以轻重别大小。我朝铸炮，多以铜铁为之，体巨壁厚，为可多容火药，发火既猛，炮子方得射远。然巨炮鼓铸不易，即铸成，搬运释放，皆非易事，为其重也。是故红夷大炮虽利，惟守城用之，无他，沉重难移也。澳洲炮，通身皆钢也，较铁殊胜，故壁可薄，而炮可轻，火药可多，射更远矣。而炮身轻便，数人可曳而行，是故髡人行军皆携炮，且不以为苦。髡人发炮，远至数里，城上炮所不及。因轻便故携炮务多，炮多则炮火连绵，当之者摧，遇之者亡。故髡人所至，虽坚城高垒，厚壁汤池，不足破也。而髡人工于术数，释放前辄算之精熟，发炮多中。当其炮者，髡人未发一弹，心已惴惴，至炮响子落，魂不附体转身奔逃者数不胜数。

　　崇祯十二年腊月，髡人于徐州击流贼曹操部，时曹操据坚寨，以为可扼而守之。髡人以大小炮二十二门，次第释放，轰击曹操营寨，一夜而未足，曹操营中火光冲天，烟尘满沟壑。次日天明，则探马来报曹操宵遁矣。

　　髡人火铳最利，故髡人军中不用刀矛弓箭，远近皆用铳。而髡人名铳为枪，此与我朝异也。

　　髡人铳种类甚多，有短铳，髡人称为“手枪”。髡中有职衔者多佩此，亦有多种，惟不多见，有一号“左轮手枪”者，大小仅如掌，余尝见髡军中假髡为队官者佩之。此铳内有一轮，轮中有六孔，每孔纳一子药，释放时以一手擎之，不须火引，指扣机括，则药发而子出矣。须臾间可连发六子，三十步内虽铁甲亦不可御，诚为利器。

　　髡人军中常用，乃鸟铳也，髡人称“步枪”。亦有多种，髡军中所用最多者，称“米尼步枪”，不知其名何所来。余在九江时，髡人遣使来，其卫队即携此铳。此铳与我朝诸铳大异，通体以钢制，惟托为木也。铳分两节，折之则开，子药自铳后装入，又使直之，即可发矣。亦不用火引，扣机括，则药发子出。其远可七百步，六百步内子可洞甲，中头面胸腹者立毙，七百步犹可伤人，惟不立死尔。其铳管下，有三棱尖刺一把，长尺许，极锋锐，髡人用以近刺，则宛然一短矛。髡人恃之，战红夷，击海寇，破流贼，摧建虏，庶几战无不胜。

　　髡人又有“连发铳”，用之守寨，或水战用之，瞬间百千齐发，其子力重势猛，虽铁盾厚木不能御也。余尝询之粤卒曾与髡人战者，称中此物者，摧首陷胸，尸体不完，当者立仆，且连发群子，猝然发出，如雷闪流星，竟无可避挡，军中闻之胆寒，称“丧门炮”“包头铳”，谓中之辄死，家中当披麻也。

　　髡人火器诚利，赖其子药也。余尝见髡人火铳子药，药以纸包裹，用时填之即可，瞬时可就。发铳以一铜片置于药后，扣机辄发，勿需火种，不畏风雨，尤为得力。髡军一人而携数十弹，临阵释放，无不应手而发者，此胜我朝鸟铳百倍矣。髡人又有“掌心雷”，髡人称“手榴弹”者也，是物前朝未见，惟髡人有之。是乃以铁制，大小如笔筒，中置火药，后有木柄，尾有机括。用时按机括，手持木柄投出，着物即爆。髡军多以数十人为队，闻号令齐齐投出，无可御之者。孙震孝每话此物，必语涉恶毒，谓髡人手段残狠，后必有报应云。

　　髡人炮子，有实心者，与我朝相近，不赘述也。有群子，我朝亦有，不若其精尔，不足为奇。惟有开花子，其子凌空而爆，如天雨雹，百十齐飞，虽重甲厚盔，不可当也。或落地而爆，如石入水，土石横飞，虽豪士勇将，当者立毙。髡人击流贼于淮北，闻有一炮发而敌遂溃者。此亘古未有之利器，不知其形制机括，虽博学之士，百战之将，不能御也。

　　髡人火器最利者，火箭也。髡人以之广州烧南门，江北摧流贼大营，山东破建虏铁骑，每战必克。余随军屯金华时，尝遇一卒，是从何镇征琼，被俘自赎还者。其云澄迈一战，髡人自海中大船放火箭数百，烧澄迈县城，如万道金蛇，火鸦横飞，其声凄厉，闻之丧胆。其落处立成火海，沾人身虽遇水不灭，必烧之见骨而罢，可谓火炎地狱也。官军因之大溃，遂种败因。余听之毛骨悚然，始知髡人横行琼粤南海间，实非幸至也。

　　髡人连珠快炮

　　髡人治军经武，首重火器，尤善用炮。言轻重炮必参合兼用，重者以攻城摧寨，轻者以破阵溃敌。轻炮诸般，惟连珠快炮最为猛烈精巧，非寻常可比，髡人陆营水师俱备之。水师所用者，髡人呼曰打字机，余未尝亲睹，亦未解其意，然有知者告余云：此物名曰快炮，实为排铳，以大铳十余管并连之，储子药于子窠。用法以一卒持机放射，二卒执子窠以备之，一放则出弹子数十，远及四百步外，纵坚甲铁幕皆洞穿。快装快放，连环轰击，敌罔有不惧而退者。昔髡人入虎门，官军不敢与战，乃遍寻舢板小舟，束薪灌脂以图焚髡人师船。彼发打字机炮御之，唯见硝烟如墨，铅子如雨，火艇舢板俱粉碎，无一近彼等师船者，官军遂败。此炮重逾百斤，多置师船舱面桅盘，亦有轮架，可涉水登陆用之。髡人战于粤，尝有团练乡勇百余攻打字机炮一尊而尽没者，闻者皆骇然变色。

　　髡人陆营快炮又异其制，精巧亦过之。云髡人所出澳洲者，有智士巧匠，曰马珂钦，曰白朗宁，睹雷电之惊霆，思天机之神妙，历十余载创制此炮。快炮皆精钢所造，光磨如镜棱，体甚轻捷，髡卒二人可携行。所发子药一体，束以铜链，须置于三足铁架上施放，亦可用二足架，然终不如三足之稳固，全无坐跳之弊。一经施放，机括自动，炮如雨出，可连射数万。一炮可当我朝抬炮千杆，佛狼百尊，纵敌如潮涌，靡不克捷。髡人又有钢甲车，中设机关，外敷钢甲，铳炮击之不能伤，下有铁轮，以铁带束之，虽山林沼泽如履平地，行驶自如。前岁髡兵战建虏于通州，于永通桥下设连珠炮十位，尖兵诈败以诱虏入彀，成奇仗夹击之势。虏骑着重甲冲阵，但闻快炮连珠发射，其声绵密不绝，人马立仆，若刈草然。兼以钢甲车载快炮断其退路。是役，建虏精骑四万没于崇朝，未有一人一马得出生天者。虏势自此不复振矣。

　　澳洲巨炮

　　髡人精百工，尤以铸炮为长技。昔年红夷寇海疆，所倚唯火炮之利百倍于我，髡人所铸大炮之利，犹百倍于红夷。弘光初，余随督相驻军镇江，治城垣，筑炮台，置大炮数十位，皆购自髡人。其炮最巨者逾三十万斤，体质浑厚，器势雄伟，为向所未见。炮用百炼精铁所铸，以钢刀旋转镗圆炮腹，每放用药数十斤，绝无炸裂之豫。炮仰高六分，一放可及十里。人言红夷一炮十里，皆虚妄，红夷之炮最远者亦不过千余步。然髡炮实经演放，及十里非妄言。所发四百斤铁弹乃以蜡模铸就，规铸浑圆，无一厘之偏倚，出入爽利，举凡坚壁巨舶，击之无不洞穿，冲车望楼，莫不催折。

　　髡人所制另有空心开花炸弹，外皮极薄，中虚实药，上留一嘴，可容螺旋，另备一铜盘信管，插入嘴口，旋转而入弹内。此物最为精妙，兵将当于施放之前，以千里镜目测敌距远近，算术弹子飞纵分秒，旋调信管，方使炸弹甫落地即行轰裂四击，硝焰腾空，毒火满地。观者皆相顾骇然，云虽铜筋铁骨，立为齑粉矣。此术名曰射表，非髡人密授，无从知也。又有子母开花炸弹，内置铁板三层，各系小弹于内，中有一圆柱，空腹实火药密上，亦用螺旋信管，一遭轰击，火发弹炸，群子飞散，最能伤人。

　　或曰髡人之炮虽犀利及远，然体势笨重，转动不灵。此言大谬，髡人巨炮皆配铁滑车，车下有二铁梁为架，束以铁链，每发后座，进退自如。铁架前后有横轮跨入轨沟，中具机轴，左右施转，回环轰击，无往不进矣。炮尾下置螺旋千斤顶，每当施放，惟视立表铳规参以射表调定俯仰高低。弹子火药，皆用滑车吊放，不过一人之力亦灵便自如。

　　闻崇祯间洪督购澳洲大炮数尊，以为利器，及松山兵败，大炮俱失。余为之嗟叹，后观髡人治军，每日练习大炮施放之法，先将大炮磨洗，洗讫装火药弹子，装门药，报射表，定方向高低，始行施放，放讫推回原处，无一日不练，故而熟能生巧，法无不中。余友尝游于洪督幕中，言彼之营兵未习澳洲操炮之法，临敌则施放不熟，测量不准，失策张煌，心手不定。炮未发而虏已至，遂弃炮而走。军国宝器，尽为虏所得，惜哉哀哉！

　　髡人击髡贼

　　髡人之初入粤也，入珠江，陷虎门，官军大溃。髡人沿途征粮，有与抗者辄破之，兵锋锐利，举粤震动。

　　东莞奸民徐畴、王若成，借机举事。自髡其发，纠其党数百人，假旗号伪称“大髡国前敌督招讨”。横行乡里，日以抢掠勒赎为事。是时官军溃散，村社间闻髡色变，无敢抗者，竟得任蹂践也。

　　有东莞民陈某，子为徐党掠去，勒赎五十金。陈故家贫，自度虽鬻田舍犹不足也，遂往髡人营中，哀求释子。

　　时髡首[文德嗣][y002]也，闻之初不解，后知其详，大惊，继以大怒，立发数百人，令陈某导之，往袭徐党。畴等方置酒，令所掠妇女裸而舞于席间，以为笑乐。时当夜分，髡军掩至，前后合围久矣，而徐营中竟无人知。拂晓，髡人先发数炮，而后列阵合围，徐党大乱，有数十人舞刀枪而出，髡人片刻间排枪尽屠之，余者皆束手降。髡人尽释其所掠家口，令人导之归。而诛徐畴、王若成，枭首，悬其尸于野，任鸟雀啄食。余党令乡民认之，身负命案者即令牵出，于众人前审之，称“公审”，罪确者尽绞于通衢。于是乡民大悦，各戴髡人之德。

　　髡人兵临广州二月许，破四郊伪称髡人匪众十余伙，前后诛数百人，余者尽徙琼州充苦役。故髡人退后，粤南大定，贼匪一空，乡闾寂然，平静尤胜以前。

　　髡人舟师·火轮船

　　火轮船，澳洲奇技也，人咸见而异之。崇祯间髡人入粤，奏曰逆髡以火轮船犯虎门，其船无桅无帆，下有拍水轮，上有铜烟筒或则一二，风顺则冒白烟，风逆则冒黑烟，入夜则冒火星，烟突火发，鼓轮拍水则船行，疾逾挂帆席，且进退自便，风色潮信俱不能限及。土人恐甚，言髡人通秘术，入船则焚香献祭，秘施咒术，故有烟火，而轮自转船自动矣，或云机轮乃以牛马引之，凡此种种，皆妄诞不足信。髡之巨贾郭逸居广州，尝备一火轮船以资游娱。当其游于粤江，两岸观者如堵，广府士绅，与逸结交甚众，乃争睹火轮之奇。余所识海商李某，尝久历琼粤，每谈髡事，如历历然。云火轮船者，身长而阔，船身俱施黑漆，而舱室皆粉白而可爱。船腰有大水轮者二，外罩铁板以蔽护之，中置烟冲，下有汽机，取水火相生之理，煤火之焰则水滚汽冲，汽冲机动则漾轮转，轮转击水则船行矣，火益大则船愈速。或曰火轮不能用为战舰，炮伤其一轮，则全舟攲侧不能行。然彼尚有暗轮船，轮置船底，炮不能及，且行速倍于明轮。时京城有言官云：髡之火轮，不过宋之车船之绪余而。以木干草索，阻塞水轮，缚其辐板，悉数可破，此真腐儒之所见也。以草木束轮船，或可施于宋之车船，彼用士卒踏轮爬水，质小力薄。髡人以十余丈之火轮船，汽机猛烈，水激轮飞，奋迅飘忽，木排大链且不能遏，而欲以盈尺径寸叶柔干弱之腐草，投入茫茫巨浸之中，将以缚其钢轮而灭之，此真梦呓之语，不足值一遽者也。

　　汲血疗创

　　髡人医术奇诡，不拘一格。出人意表之处，不胜枚举，择一二而言，广见闻尔。

　　崇祯十七年夏，建虏寇京畿。先帝遣太子，即今上也，徙南就都。其时惶急，风声鹤唳，旨下即行，从太子行者，不过禁卫数十，宦官十数，东宫小臣数人，兵部遣副将刘茂虞领之。各乘马匹，即日驰出南行。

　　数日至山东，山东贼氛方炽，流贼遮道，横绝交通，路不能行。刘与太子议，往登州，就海道南下。太子从之。

　　至登州外石榴坡，陷流贼飞过山伏中。贼数千人攻之，从者尽没，刘茂虞率十余骑护卫太子，死战得脱。刘以身遮蔽太子，被十余创，中二枪一刀，腹破肠出，流血盈斗。出围，刘创发，神思昏昏，颓然欲倒，太子于马上挽之，方得入城。时刘气息奄然，肠出腹外盈尺，急召医者视之，群医束手，皆云此等伤必无救矣。

　　时髡军数千屯城外，闻此事，遣十余人携军医谢某入城视刘。谢某年四十余，白衣无须，携一药箱至。验创毕，即以一玻璃管储药浆，注刘臂，刘即时昏睡，了无所感。乃将刘肚肠以清水洗涤，纳入腹中，创口尽缝以线，若缝衣然。缝毕敷药，以白布缠之。又取髡军中十余人，令割腕，各放血碗许，以皮管注刘臂。前后数日，每日换药敷创，越十余日，刘竟得生。太子大喜，召谢某，赏数百金，令入太医院，谢竟尽辞之。

　　刘卧床百日，竟得尽痊。弘光三年，过衢州，时洪督犒赏三军，刘亲于席间为我言前后颠末，并卸甲袒腹，其腹上疤长近尺，状若蜈蚣，针脚宛然，举座皆惊。此髡医名谢耀，闻至今仍于髡军中为军医。

　　髡人贺岁

　　髡人纪年以澳宋历，与西人历相仿佛，参用大明历。亦有正月、元宵、端午、中秋诸节。每至除夕，髡人集诸手下假髡从事，及所在士绅官员，大会于髡人治所。置大席于中庭，厚设盛馔，水陆杂陈，珍馐美食，数不胜数。其间不设席次，亦无座位，听凭大众自取。

　　席间有歌舞助兴，间有诸般玩意以资笑乐。髡人诸高官皆出，敬酒致礼贺岁，称“团拜会”。此乃澳洲旧俗，自澳洲传来者。报事者往来奔走，呈髡人各部所上贺岁折，依次诵读，每读一折，与会者辄鼓掌以致敬。

　　尽欢至夜分，则燃烟火数十，冲天而起数百丈，砰然四散，其色多变，姹紫嫣红，光华满堂，观者叹为观止。而后奏《难忘今宵》一曲，众人欢饮一杯，鼓掌而散。

　　髡人俗，度岁休沐七日，衙署俱停不理事，称“春节长假”。

　　倭髡

　　髡人初至琼岛，人不过数千，舟不过数十。后收假髡，士众渐集。而假髡本多流民，劲卒精兵无从出也。故髡人自东洋至西洋，集各大小股海匪倭寇，粹其精华。以倭寇步卒善战，独立一军，皆倭中百战余生，久经战阵之人。此辈生长于锋镝间，弓马娴熟，死不旋踵。此军编成，约数百人，髡人号之为“挺身队”。斩将夺旗，白刃交锋，多以此军为先锋。

　　弘光初，髡人于淮北击流贼，予尝亲见倭髡。服饰鲜明，皆佩火铳，髡人所谓“步枪”也。并持长刀，长四尺余，白刃闪亮，映日生辉。挟长矛，矛长丈许，丛立如林。队官背后有认旗长旛，上楷书“治安军”“挺身队”。时流贼数百据徐州城外小堡，官军攻打不利，损折颇巨。髡军至，以炮十二门轰击，后吹号，倭髡全队冲锋，望之如疾风迅雷；须臾登城，似猿攀猱戏；流贼拒战，倭髡突击，若摧枯拉朽；前后仅二刻而坚堡已破。倭髡亡三人，伤十数人而已。我军中诸将尽久战之士，观之皆挢舌不下，以为锐不可当之军。

　　澳洲菜

　　髡人自宋以来居澳洲数百年，多交番夷，炊庖之术大有夷风。澳洲多奇果异蔬，故澳洲菜式独具一格。

　　澳洲喜辛味，多以番椒入菜，其味辛香，其色红，色味俱佳，而自澳洲传来，独得其新，颇得青睐。澳洲菜中，今传布最广者曰“番茄炒蛋”，其以番茄与鸡子炒成，酸甜可口，其色红黄为间，江南民间婚媾喜宴，多设此肴，以其色胜也。而“鸦片鱼头”、“辣子鸡”、“干锅牛蛙”等菜，传布大江南北，已成俗菜。南京兵部衙外，有澳洲传菜馆，即以诸般澳洲菜式为招，每日踏限为穿，六部堂司书办，竞日设宴摆席，多在其中。

　　髡人于杭州城外有商肆食铺，富丽繁华，余尝往观。其间人流如织，摩肩接踵，奇珍异货，目不暇接。中有一食肆，曰紫云阁，高二层，装饰华丽，是澳洲紫记所设。其中各色肴馔具备，而以澳洲菜为最；澳洲菜中，又以炸鸡为绝。其味多变，而多以夷名冠之。总名为“肯德基家乡鸡”，又分“吮指原味鸡”“香辣鸡翅”“新奥尔良烤翅”各色。其法以鸡块，裹以面粉调料，入油炸酥，捞出可食。又以澳洲面包两块，夹炸鸡牛肉菜蔬，称“汉堡”。或以面饼裹炸鸡，称“鸡肉卷”。手持而食，如馒首然。杭州城内外真假髡人，多出入此间，以为悠游之地。故杭州士人，趋之若鹜，浮华子弟，纷至沓来。

　　图书馆

　　髡人久居海外，虽稍疏华夏道统，然终重文字典籍。髡人重杂学，著书作文，蔚为大观，经书典籍，汗牛充栋。澳洲大儒，于书史经籍亦有深研，著作丰硕。髡人虽善印书刷本，毕竟所需者广，供之不及。故髡人设图书馆，藏各种书籍于其中，以供阅览，富学术也。

　　崇祯末，髡人于广州设广州图书馆，其馆前后三进，高二层，藏书至一万七千余种，共五万二千余册，可谓集大成矣。余师兄周致仁尝入馆，见其间有书架数百，皆高数层，架上累累，皆书牍典册也。其中诸子百家，阴阳杂学，中外书史，工农医卜，无所不有。又设大桌数十，侧列座位数百，为读者座也。每日卯正开馆，至酉时闭馆。无分男女老幼，士农工商，凡识字者皆可入也。开馆之日，羊城震动。粤中士人学子，有跋涉数日而至者，有平明即待于阍者，携书具入馆缮写，尽日不出者，更不知凡几。

　　闻髡人于临高另有大图书馆一座，其间藏书更丰，然非真髡不得入也。其中情形，不得而知。

　　余谓髡人设图书馆，大开学术之门，是一大善政也。学子书人，皆得其利。髡人之名，由此则更广也。而澳洲诸杂学，亦循此径而入中国，登堂入室。故今之学者，开口不言子曰诗云而称物理化学者，众矣。

　　髡人铁舰

　　髡人生于澳洲，往来中华，远涉风涛万里，舟楫为所长。彼恃工商贸易为生计，即恃洋船海舶为性命也。澳洲其地，多出坚木精铁，既足供其所用，而其人生性灵巧，于制造之法，驾驶之方，无不各运机心。其铁舰精坚，天下莫出其右，人皆以为神鬼之工。木性浮而铁性沈，故舟舶俱以木植为之，夫锻铁为船，乃往籍所未来载，向来之罕闻。余宗弟密之，于格物诸类向所精研，尝思之而告余云：古人言竹之性浮，残以为牒，束而投之水则沈，失其体也。铁性虽沈，然髡人以为船，船身甚巨，中有多空，故未失其体而浮也。姑妄听之。

　　髡有巨舰泊于临高，号曰丰圣，长逾百丈，高数丈，悉以镔铁所造，巍巍如城郭，见者莫不叹为观止。髡人铁舰大小不一，然俱以火轮汽机驱暗轮而行，入大洋如履平地。其桅不挂帆席，惟悬夜明照海之灯，照及百里，光如白昼。前后皆有巨炮，可回环轰击，炮发可击十二三里，且炮子落地开花，身震三百里，力可穿山崩石，被击则成列倾陷。纵红夷、弗朗船坚炮利者，亦莫敢与之争于海上。时巨寇刘香佬往攻髡人所据香山澳，以争市舶之利。髡发铁舰邀击。香性狡，阴伏红夷大炮于诸岛上，待其近，辄发炮击之，以为可以沉没，阅时竟安然无恙。其用红夷炮击中铁舰正身，反将炮子碰回，毙其守炮之卒。香顿足长叹，言事不可为，俄而为炸炮所毙。闻髡人亦尝以铁巨舰往征日本，倭人惧甚，呼之曰压码头，睹其体量巨硕，恐港埠城池悉为所坏也。

　　马千嘱诸使

　　马千嘱为执委会委员，领十五余局。至企划总裁，凡领四十余局。第署一字不能尽，胥吏因是恣意奸欺。国朝初不能知其职，后钱谦益使归，乃能翔知。按其总裁前衔云：御史大夫判度支，权知太府卿事，鉴黎部长史，琼崖节度支度，营田等副大使，本道兼南洋五路采访处置使，百刃太府、司农、出纳、监仓、祠祭、糖米、石炭、金铁、宫市等使，海南路采访处置使、拜左相兼组织 部部长、龙图阁大学士，自余所领，又有管当租庸、铸钱等使。时人论流贼腹心之疾、东虏肢体之疾，髡藓芥之疾，皆知髡目文、马之不合，或曰马氏好权，为文所嫌，以是观之，概可见矣。

　　髡宰相不历守令

　　髡目马千嘱、[萧子山][y001]、钱水廷、马甲、赵满雄、明朗等皆称英宰，然考其履历，皆未尝为刺史、守令。马千嘱初补工部判官，擢执委会委员、执委会常 委、人民委员会委员、企划院总裁，拜相。[萧子山][y001]初为生活委员、庶务课长、历执委会委员、执委会常 委、人民委员会委员，拜相。钱水廷初登班直，佐捧日军都监北纬，入为元老院海外问题委员会主任、元老院常设副秘书长、飞云社主 席，拜相。马甲由海关都虞候迁政委委员会委员、执委会委员、执委会常委、政 法委员会主 席、大法官、拜相。赵满熊佐枢密院，入为奇卡副部长，总国家安全人民委员会副委员长、执委会委员、执委会常委、工部侍郎、工部尚书、拜相。明朗佐执委会办公厅、迁组织部干部课课长、执委会委员、组织部部长、执委会常 委、拜相。诸人行业，凡髡学髡史之书已详，国朝大员，亦能知晓，兹不复论。然故宋汴京、行在之用人，必言践扬中外，谙熟民情，始堪大用，殆为隘矣。

　　甲申不调髡舶

　　国朝自崇祯二年以琼崖之地为悍髡所据，至崇祯十年，熊文灿督粤，实行恩义，得以招安，于是南海略定。而京师当道多奸猾之徒，杨嗣昌、温体仁等迷惑陛前，不能建长久之策，轻慢髡贾郭逸，而用郑芝龙之徒贼，以重启粤海之争。朝廷以南直隶、湖广、闽浙十五万之众，洪承畴元臣宿望，虎大威、猛如虎、卢象升当时名将，屯守逾年，竟无成功，财竭力尽，遂以节钺授髡贼，再失粤土，至于甲申君父死难。观一时之势，何止可为痛哭？倘使温体仁不恶髡人，则甲申年，可调髡人海舶入辽海、临天津，进可输江南军辎，实京师之武库，退可迎圣驾幸南京，解君父之忧。时当道者不查，以髡舶凶险，不可入畿内。后东虏、流贼临江，弘光天子能用髡兵，乃破多铎于扬，灭闯贼于鄂，国朝得安，而重光神京，髡军缟素，祭先帝于煤山，悼文亦曰：君非亡国之君，臣乃亡国之臣。诚哉斯言！

　　间谍

　　髡人用兵多用谍，其计狡然，往往不可测。昔有髡商号童贯者，变装伪作，深入湖、湘，多以南货“玻璃球”、“花花公子画报”等奇物四处引惹。其“花花公子画报”多绘裸女为交合状，画面灿然，多浮艳，峒蛮、无耻之人甚好之，故能恩结人心。又大为治宅，广置声乐，宾客往来无忌，江上守臣姓名籍贯所守遂尽为所得。又倡言好浮屠，多雇舟只往来江上，人皆传欲筑浮屠江心以退水患。后髡兵大入，浮桥一日成之，众乃得悟。其他种种，大略若此。

　　[解放军席卷亚洲]

　　女髡

　　髡人初亡时，多只身得脱鞑虏境，家眷女子皆尽散去。至于澳洲，男女之数十一也。而髡者多为前朝贵胄之后，澳洲土女多黑丑之属，髡皆避之。故初时人丁不兴，经百余年之生息，人丁乃十数万，女髡不足五一之数。故澳洲风俗，皆视女子为珍宝也。若妇人怀胎十月得女，贺者盈门，曰得千金家财也，此因髡人法度异于中原，男女婚配时需上报官府曰“登记”，男子若休妻时其财货半数属女子也。髡人丁少，故女髡与工农之业者无异于男子，以高挑天足健妇为美。或曰髡礼崩乐坏，女髡常有一女多夫之事。然思之此恐因人丁过于稀疏之因也。然髡人之粤琼境后，大事收购中原女子，多选天足身长健壮者。女髡训之以房中术，此等女子皆谓之曰“秘术”，配与髡人为姬妾。或闻，髡人争姬妾有以火铳互射而至死命者。

　　[阿瞒亲父曹香蕉]

　　髡敢战

　　吾仆麦三者，故穗之卒也。崇祯初，髡入粤海贸易，督王某闻其富，集全粤兵甲讨之，尽墨。王某旋故。髡人怒，发舟师攻省城，自穗而下，市墟残破；乡邑之富民，得全其身家性命者，可指数矣。俄尔髡薄广州，麦三同侪驻防乌涌。时军中传言，髡则之力，唯在火器，一时发尽，仅以铳接短截之剑而战，可以长枪破之；又髡则阵形单薄，略无机巧，可以鸳鸯阵破之。麦三与余言：此皆谬矣！髡则火器毒利，前人之述备矣，恕不赘言，单论其敢战。是日午时初，髡之舟师来攻，先以巨炮，次以快炮，往复轰响不绝。麦三之寨中，伏于沟渠、雷霆之后得幸不死者，一营尚有三二百众，皆股栗不语。会髡以蓝衣兵数十从后登岸，欲夺其寨。三等见其人少，起而大噪，以众迎之。蓝衣髡先发一排枪，殪先锋者数人，复鼓而冲之，三二人结成一小阵，互护其背，怒而战，嚣焰之甚，虽行伍多年如麦三者，亦前所未见也。官兵旋败，髡克乌涌，时为午正二刻也。

　　麦三足为髡则短剑所伤，自忖不免。其后髡亦未害之，反以洋药给之，其可怪也。

　　[汉家天子使]

　　髡秘戏机

　　澳洲之地，男多而女少。八代繁衍，世为近亲，不可婚姻，唯赖捕土蕃女子配耳。而土蕃岛夷所在绝远，求之不易，竟有终身不得一婚者。阴阳隔绝、乾坤不调，国人怨之，多生事端。官家乃做秘戏机，其大小如摄影镜，其理同摄影镜，先摄真形，以秘法储之，时时播放，如在眼前。机中有名伶，曰兰、枫、爱等，其余仕女胡姬，活色生香。虽为虚影，宛如生人。或为男女交泰，或为虚凤假凰。观者如亲临闺中，不觉而口燥生津。海军施常胜中将从龙时，曾得一观，尝语于吾，由是知之。此机真髡少壮未婚配者各自有之，以为发泄之道。

　　及来琼崖，多虏粤女以充下廷。髡中曰：真无盐犹胜假西施。髡亦明人伦之道，姹女足而此物渐止。

　　火轮车

　　火轮车者，今世常见矣。虽山夫村人，亦不为怪，且知其无怪妖术，本五行大道也。金生火，火生水，水生力，力贯机关，而车自行。官家今铸粤汉、卢汉、宁沪杭、陇海等铁道，余尝叹曰：聚九州之铁，而铸三千年未有之变局。然三十年前，粤之官民，闻所闻问，见所未见，观者如堵。穗港铁道初通时，前朝达官多往探之，火生车行，疾如奔马。髡人司车告诸人：车头五百马力。某大员闻而惊曰：怪哉，五百骏马藏于何处？奈何备齐如此多草料？且未见马场何处？其人为世人笑。而余笑世人：祖龙以后，天下英雄尽输于王家，而自困于儒术。微髡人，吾不识阎浮真面目。

　　飞行船

　　余自前朝崇祯五年，以旧制科举举人、新学中学毕业入仕，为大宋福建东路安抚使林公办公室副秘书长，南北奔波三十五载。髡中事物，屡见不鲜。唯飞行船者，每见必惊，每乘必奇。其船分数种，吾拣常见曰运输者而谈，其状如茄，尾如纺锤，广十丈，长六十八丈。合金为壳，中充轻气。下有座舱，并联引擎。随风而鼓，可直上五千余公尺，可逆风日行五千里，其飞如巨鲲化鹏，揽月齐云。座舱同火轮车厢，唯禁烟火。余十年前乘船北上，飞经太湖、金陵、大江、泰山、黄河。山河美景，令人称奇。长天落日，尤为壮观。长途飞空，只用冷食。吾船中赏景，酣然微熏，而无蟹、热黄酒，美中不足，仅此而已。

　　金庸古龙

　　世俗风行小说，最上为金庸古龙。此二者皆澳洲首长笔名。首长著《天龙八部》一本，言北宋时事，《射神倚》三卷，言先宋之衰、蒙古之祸、朱明之兴，共一百年间事。其中多有与国史不合者，于朱洪武驱无忌、夺明教尤甚。或曰，此举为剥夺前朝驱逐鞑虏合法性。

　　[汉家天子使]

　　新话

　　言语者，喉舌也。世所言髡官职不同故宋，以疑其非宋社稷，以夷变夏。此大谬也！自唐虞来，世间言语变化，不能尽谈。以故宋论，康王南渡，余杭吴侬变作汴京官话。澳洲所用言语，又不同于行在，名为新话。但凡澳学，皆用新话。先辈云：西京之文实，东京之文弱，犹未离实也。六朝之文游，离实矣。

　　唐之文庸，犹未离浮也。宋之文陋，离浮矣，愈下矣。元无文。今新话全以为实，更胜唐宋八大家也。行文往来，风靡仕途。昔仓颉造字，鬼夜哭、天雨粟，因造化之机尽泄。今公安之徒，如张岱辈，皆枉作啾啾，著《陶庵梦忆》、《夜航船》而发怨望，此辈能由新话之行，明科举之衰徵，察文脉之将枯。亦一时文才，奈何新话曰：历史的车轮是不可阻挡的。时也命也，呜呼奈何。

　　[莫辛纳甘]

　　《髡人武备志·火器卷》

　　髡人之军，大异于官军，其所恃最大者，无他，惟火器也。

　　官军之火器，或鸟铳，或三眼铳，或迅雷铳，皆不及髡之火铳。

　　官军之火铳，以火绳燃药，施放铅子，射程止四十间有奇（四十间折合七十五米的样子）。铅子中的者极少，每逢战阵，多集巨量以求多中耳。

　　官军之铳，一俟施放，复装子药，繁复不已，非手熟之卒不可为。其间须得弓弩长柄护之，免为敌骑所乘。

　　自唐末以降，中夏之师亦重火器以拒鞑虏，然无论步卒马军，仍多弓弩长柄以为中坚，未见全师弃弓刀而就铳炮也。

　　髡军之火器，较红毛夷之佛狼机，器械更精，锻冶更易，练法更捷。士卒用之，一杆可当官军五杆。或曰，髡人善百工锻造之术，利于军国，今始信之，且当为我辈所师也。

　　髡人之火铳，有真髡、假髡之别。

　　真髡之铳，尝有六百步发子而中者，纵养由基再世，亦难敌也。

　　真髡之铳，形制异于佛狼机。有熟识髡军之备者云，澳宋多制铳名匠。有“卡拉什尼科夫”者，罗刹人也。其有僭主戈氏，篡夺权柄，勾结外寇，卒有内乱，邦国分崩。卡氏善锻，然素怀忠义，拒为奸佞效力，为戈氏所恶，志不得伸。

　　髡人以重金聘之，又许日后借师讨逆，恢复故国，遂得卡氏相助。乃拜为匠师，曰“首席设计师”，掌“二零八所”，号“今鲁班”。有倭人识之，惊呼：“铁炮锻冶S 级”。某虽不明倭话，却可知一二，卡氏当为典械重臣。

　　卡氏所制之铳，非真髡不得用。子药一体，毋须火绳，弹巢海量，施放连珠，不绝于耳，烟焰涨天，极为凶猛。遍视天下，华夷内外，莫能有此技也。谓髡人果有秘术以制良械，令人称羡，亦令人震恐。然真髡就精械，假髡就劣械，或有防假髡之反，秘术外传之虑焉？

　　假髡之铳，虽不及真髡，亦远胜于官军，形制类于佛狼机，然十倍胜之。髡人有夷匠曰“米涅”，号“干将再世，莫邪转生”，所制之铳，海量备于假髡，子药分装，以“雷公火帽”者发，又有铳剑安于口以利搏击，晴雨皆可施放，毋虑天候。

　　王督之官军施放鸟铳一回，假髡施放米涅铳三回，其弹如雨，其丸如蝗，中者立仆。

　　假髡消得施放几回，官军大队未及接战，尽散矣。

　　髡人之火炮，较之火铳，更为精利。

　　官军之佛狼机、虎蹲炮独步天下。万历援朝，纵使倭寇善鸟铳，亦败于我手。

　　然遇髡人之炮，如井蛙之观天，夏虫之语冰耳。髡人巨炮，以弹丸秤之，度量不类中土，其大者称“壹拾贰磅直射炮”，射程千五百步，力贯方阵，势洞城墙，弹丸所及，血肉壁垒为齑粉矣。髡人有铸炮师匠，其人不明，止闻髡人言炮必称“大拿破仑”云者，又曰“拿三”。某妄度之，此人或为铸炮世家，排行第三，故称“拿三”。又或如霸王再世，能力举三鼎，是以称“拿三”。凡此种种，不一而足。其炮大，然输送便利，纵擎一破轮可运也，故曰“大拿破仑”。某妄言之，或称“破轮炮”，可乎？

　　或曰，破轮炮利远不利近，若能近之，则彼无所用也。

　　若言以官军之炮视之，然；以髡人之炮视之，大谬也。

　　破轮炮，利远亦利近。

　　髡兵尝语：“火炮上铳剑”，不明者以为昏言，然王督之兵，存者深以为然，忆之股栗，大小解失禁，虽良医不能止也。

　　破轮炮施放，以壹拾贰磅实心铁球为弹，出口所过一直线，无活物。

　　若敌兵近之，辄以竹铅之筒，内灌小铅子数十，一炮糜烂数十步，更绝无活物。

　　王督之兵，素悍勇，尝冒弹雨突击，以为勇名之下，米涅铳亦可破。

　　未料有此可怖之物，号“震天雷”。数百兵勇，持刀悍战，若北虏，已败矣。

　　然破轮炮施放数回，竟无存者，皆身洞数十眼而亡，余皆不能已，号呼而散，虽军法不能止。

　　破轮炮外，又有所谓“柒磅曲射炮”，俗名“熘丹炮”，可射炸子，逾寨墙而入，触地而响，声震数里，烟雾弥漫，炸裂铁壳，碎片无算，中者登毙。

　　熘丹炮之秘术，以“天女散花”为最，所抛弹丸，竟可凌空而破，所射铅子，直入军阵，虽铁盾不能挡，尽破士卒脑壳，脑浆迸流，死状甚惨。生者见之，亦无心恋战，或降或遁，刀兵不能止。

　　[解放军席卷亚洲]

　　松江府莫工部，大儒也。其所著《髡人武备火器》者，论述髡人铳炮之术甚善。

　　然莫公终未尝目睹髡人战阵之事，所著述多得之士卒口耳相传。

　　吾近十数年间，幸得共髡军于战阵之前，亦与真髡数人有交。莫工部之著述，去髡人实情谬矣

　　髡人善工，火器精锐固不谬，然则此非髡人所仗之首。髡人之治军，守重“政治”，军中营伍之间皆有能言善道，深谋远虑之士为“政委”，政委与官军之监军略同，然其守重者非监察将校之赤诚，政委者，“政治委员”略也，其务，施教化于兵士也。使兵将知因何战，何以战，乃使上下同心也。将者命，政委解令于兵士，语之此令何以出，行令成败之果。故髡人虽步卒亦明大将之意。

　　故可上下同进同退如指臂使。或有髡曰此道乃髡之孙武，毛氏者所遗《毛公兵法》十三卷之首卷也，名曰《支部建在连上》。

　　[海盗]

　　大谬啊！

　　毛贼の火铳名曰，爱死克爱死，又曰西蛮懦夫七点六二好米。传为西蛮一懦夫所制，然其铳精利，安能为一懦夫可制？

　　夫毛贼者战于澄迈，临阵乃授其掌大工事者林贼深河自妹控为一百总，林贼者伪职曰军工部长，既毛贼の工部侍郎。毛贼授其重臣者为一百总，与假毛同列，是以故毛贼尚武好勇之风远非建奴、瓦剌可比，纵倭国国太阁大酋、蒙元太酋成吉思汗者不过尔尔。

　　[汉家天子使]

　　文正（文天祥）赋歌，其名正气。发乎名教，留于汗青，故因浮海以避秦者，莫可尽数。陈文忠（陈宜中）奉成祖（帝昺）在暹，能稍聚义民五万有奇，制度一如行在。声势稍振，而为元寇、土著所忌。鞑官南来，兵叩爪哇，成祖闻东南海中有川泽美地，乃起舟舶，复入大海，至于澳洲。夫澳洲者，于史无传。

　　地在东南海中，去中国两万里。土地广袤，山川钟灵，为一方水土独秀，南方精气之所凝。凤鸣岐山，周人旧邦维新。宋得此洲，疆土岂非天授？

　　[ayooyoo]

　　录音机

　　髡人有录音机，随口一语，皆可录之，置几上如食盒，一人可携。髡人断案，时时用之，声口毕肖本人，虽屏人私语，亦历历在耳。闻之者皆汗涔涔下，无可辩驳矣。尤可录丝竹歌咏，虽嘈不乱，可存数年，而声宛然。致仁在髡，尝亲见之，偶片言亦如入其中，髡人用以代笔录。是乃奇物，余尝询诸鸿儒饱学，无可解之者。

　　传声筒

　　髡人有传声筒，虽千百里对话如面晤。弘光初，余随洪督幕镇江，时军事峻急，一夕数惊。髡人以便联络计，为置传声筒，置签押房中，以一索连之，直通城外髡营。用时提筒，按筒上一突，稍候有人声自筒中出，即髡营首也。其声微细，唧唧然如虫声，置筒耳际，则响若对面，与之对答，一如面谈。稍候则探马来报，城外髡军动也。此诚军国利器，闻髡人军中联络即以此物，故虽隔千里，指挥如意，如心使臂。余颇疑乃赖其索也。其索也，中有铜线，外裹非皮非革，而柔韧过之，不知何物也。髡人称曰“电话”，亦不知其何理也。

　　[熊猫潘]

　　工兵

　　髡人有一军者，亦工亦兵，专事开山筑路，初余以为此军皆类卫所，为军将驱策之奴仆也，余至三亚，观此军中人，攀与山崖绝壁之上，开凿洞穴，以火药填之，爆之如天雷下落，劈山裂石，易如反掌，而此军之吃用，又倍于髡人各军，余思之，此军有此霹雳神力，或为髡人精锐也。

　　王公督粤时，何帅入琼，被围澄迈，突围时，此军布万人敌与道中，官军至，工兵引发万人敌，霎时，天如倒倾，飞石如蝗如雨，中者立扑，官军先锋者，十去七八，溃散而逃。

　　[独自缄默]

　　契卡

　　髡人有一官制名曰契卡，皆为髡人“干部”，着风衣大氅、阔帽皮靴。行事有如监察御史并六科，监制百同，纠绳不法。但其官专管考真、假髡人其财用之出入，察核各髡人衙门支领钱物、奏销钱粮、察销建筑等，凡髡人所掌握财务、人口、仓库及髡人军中之物，皆月计、季考、岁会。另有稽查题参、纠合贪奸、稽核文账、考核政绩之责，凡查髡人中有做浮冒舛错、侵贪作弊等，必请回衙中，称之为“饮茗”。入其衙者十不存五，其权甚大，称之为：“直接向执委会负责”。

　　[汉家天子使]

　　开封菜

　　有宋汴梁之繁盛，阅孟元老《东京梦华录》可知也。高宗南渡，杭州之熙攘，周密《武林旧事》亦有闻。当是时也，水陆之珍，南北之鲜，皆汇于汴、杭，宋人笔记，每每有载。余梳发读书阁中，读至樊楼之酒、东坡之肉，必垂三尺涎也。天启年间，澳宋始通中国，肇基临高，时人不知来历，因其短发，呼之曰髡。而十余年后，澳宋入两京十三省，乃呼正统上国犹在，今日故土重光，遂叱明庭为髯虏，变中国为下邦。使村学蒙童，皆学髡人之书，山樵渔叟，亦晓澳宋之名。余每念及此，尤为唏嘘也。夫饮食，小道也，老子云大国同小鲜，是以为此记，以一餐食而窥澳宋之政道。

　　澳宋之开封菜，今日州县皆有之。以鸡为主，炸之以油。配以土豆、冰饮。其味无可取，其材亦不奇。考其菜色，两宋鲜有闻，疑为澳洲新创，呼为开封菜，皆其人不忘故土之尤也。夫开封菜，百店一味，旋踵即成。其烹法亦有书，厚可盈尺，自选鸡至装盘，百余工序，皆有备注。其炊具皆特制，钢镬杯盘必有尺度，尽按玄理。故开封菜百店一味，旋踵即成。

　　观其饪书厨具，与澳宋治国治军之道皆合，其道有四。

　　一为“流水化”，澳宋制器，不论水陆，大小皆立“生产线”，每工必专，每工必精，此中道理，澳宋《原富》开篇即明；一为“标准化”，每同种器之“零件”，如一轴、一轮、一法兰、一引擎，皆为一种，毫厘不差，锱铢皆同，尽可通用；一为“条例化”，澳宋之为事，最喜条例，将一事拆为“工序”、“环节”、“步骤”，皆载于书，有此萧规，纵生手初为事，按章曹随，无不成者。一为“数据化”。君子六艺，数术其一。军国之事，操于筹谋，澳宋曰万物皆可计算，航海、锻冶、火器，皆赖于此。开封菜之热量、油温，亦有度量。

　　今日之士人，有崇澳宋书于极致者，贬先贤为村夫，污儒学为陋规。亦有卫朱子之道者，视澳宋为夷狄，蔑今世为“三千年未有之大变局”。弘光后新学大兴，科举渐废，进士、翰林而入初小重铸者，不知凡几；方巾、秃笔而发黍离之悲者，亦不知凡几。

　　余尝思澳宋之道，与圣人之言暗合。澳宋诸般原理，由一开封菜可见之。凡治学君子，不分新旧，可深察矣。
[y001]: /characters/y001 "萧子山"
[y002]: /characters/y002 "文德嗣"
[y005]: /characters/y005 "马千瞩"
