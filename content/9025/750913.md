---
aid: "9025"
zid: "750913"
title: "广州灵异故事，改自清人笔记小说《觚剩续编》"
author: 肥仔曙
date: 2018-05-04 12:49:05+07:00
lastmod: 2018-05-13 00:21:00+07:00
---

肥仔曙 于 2018-5-4 12:49:05 发表了：

《流通券变化》

余同学友王仔衡言：其亲某以红纸作筒，封流通券三百元，致贺婚家；婚家返银，拆筒展视，忽变小虾蟆一头，眼若点朱，通体白如水精，莹洁空明，骨脏俱见，趯然从纸窝跃出；捕而藏之箧，阅三日失去。

广州陈弘泰贷钱于人而征其息，其人将鬻虾蟆万头以偿，弘泰睹而心恻，命悉放之江中，遂与焚券。数月后骑行夜归，路间有物，光焰闪铄，惊马不前，视之乃尺许金虾蟆也，取以还家，自此益致饶裕。夫流通券本无定质，变易不常，故其聚散，每因人心以为去留。天下之溺于富贵者，取之既非以义，守之又无其道，而欲据为子孙百世之业，不亦傎乎？

---

肥仔曙 于 2018-5-4 12:50:43 发表了：

《瓦溺器》

粤省城甜水巷归化民丁姓者，入市买一溺器，命童携归，置于卧床之侧。夜起小遗，而壶口闭壅，且举之颇重，就月视之，口内外皆黄蜡封固。丁以石碎之，忽见三寸小黑人跳跃而出，顷刻间长八九尺，身衣墨色布袍，手持利刃，入室登床，将杀丁妇。

丁随于床头拔剑格斗，至鸡鸣时，黑人倏然而隐。次夕更余，复见灯下，丁仍挥剑逐去。越十余日，其邻余秀士之妻告丁妇曰：“我闻五仙庙崔汉唐法师善治妖，盍往求焉？”

是夜，黑人竟奔秀士家，大声詈曰：“我与丁妇有三世夙仇，诉之冥界；其父母兄弟死亡无遗，唯此女在耳，将尽杀以雪我冤。何与汝事而令遣妖道驱我为？”悉碎其日用器物，愤愤出门，遂不复见。丁妇自是无恙。

---

肥仔曙 于 2018-5-4 12:55:32 发表了：

《雁翎刀》

广州府新安县，僻在海隅，其濒海之地，于一六三六年秋，有怪物出入其间，居民互相惊告，以为鬼至，每日向夕，辄闭门墐户。如是两月，不得已而闻于府。刘明府之仆高忠，前伏波军军士长也，勇敢有大力，告其主曰：“海怪扰民，家不贴席，此我主之事，而亦即忠之事也，愿赐良马一匹，米尼步枪一枝，忠能除之。”

宰如所请，忠即跨马挟枪，独至海滨。新月初上，平沙如雪，比至二鼓，见一蓝面鬼，身长一丈有余，耸角枝牙，毛肱鳞背，坐于沙上，列置熟鸡五只，浊酒十瓶，举觥独酌，运掌若扇。忠驰马直前，以枪拟其肉角，鬼惊窜入海，忠遂据其坐，裂鸡酾酒，神气益壮。

少顷海水涌立，前鬼骑一怪兽，随波而出，舞刀迎斗，相持久之，忠乘间以刺刀刺其腹，鬼遗刀而遁。忠拾刀还县，其上有“雁翎刀”三宇，宰命收贮县库，于是濒海之怪遂绝。

---

肥仔曙 于 2018-5-4 12:59:04 发表了：

《白蚁》

粤处天下之南，地以阳胜，而为害于粤者三，皆阴类也。一、山水多盗，一、墙屋多鼠，一、果木多蚁。蚁之属，唯白蚁无所不蚀，其害尤甚。

国朝丁丑，广州特别市藩库交盘，每箱贮流通券以万计，独一箱少两千余，劵或洞其上，或缺其边，则白蚁以为食矣。

---

雨落罗布 于 2018-5-4 12:59:27 发表了：

崔道长又上镜了

---

飞翔中的板砖 于 2018-5-4 22:55:54 发表了：

快更留学生！

---

人畜无害小白免 于 2018-5-13 00:21:24 发表了：

大佐今天高产

---
