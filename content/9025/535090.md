---
aid: "9025"
zid: "535090"
title: "（短同人）满人笔记中的髡铜贸易"
author: 兰度
date: 2014-03-18 08:03:05+07:00
lastmod: 2017-04-24 22:57:00+07:00
---

兰度 于 2014-3-18 08:03:05 发表了：

本帖最后由 兰度 于 2014-3-18 10:41 编辑        天聪七年癸酉初，有髡人名黄骅者泛舟自海上至，自言澳洲遣使，持宝剑宝甲、水晶镜贡之以请互市。太宗许之，命厚赐金帛，髡人拜谢，言所求者惟马骡及生口耳，金帛所赐甚厚，愧而不敢受也。       夏五月戊辰，髡舶复至，载澳洲精货交易马匹生口。髡人选生口者以中国诸人为先，朝鲜者次之，妇孺幼子亦要。髡使黄骅亦来。太宗诏其陛见，问曰：“尔澳洲有何出产，何以贱金帛而贵生口马骡？”       骅对曰：“澳洲虽中国后裔，然州县甫建，地僻人稀，故所需者妇孺生口，惟图蕃息丁口耳。澳民专擅工商，澳洲地大，远商行贾若无马骡则货殖难得交通，是故马骡所需甚多。澳洲金帛亦有所产，倶非急需。五金所乏惟铜尔，是亦汲汲而求之。”       上曰：“何必求铜？”       对曰：“乏铜则乏于钱币。钱者，以权百物之贵贱，通本末之有无，所关诚巨也。况澳洲以工商立国，虽年鼓铜铸钱千万，百姓尚苦于钱慌，此其一也。其二者，澳洲舟楫通达四海，澳民行商多至海外，视洋船海舶如性命然。海水咸苦，最害铁器，船钉以铁制即易锈损。故通海巨舶必用黄铜船钉合构之，方称坚实，纵涉风涛亦无碍矣。造一船需用钉数千，铜耗年累巨万。澳洲国主号曰元老员者，尝晓谕诸国商民赴澳贸易，必携铜斤来货，以资鼓铸。来澳洋商视其铜斤所携多少，酌免其市舶关税也。”       上曰：“此事甚奇。”       对曰：“臣此番行前，鄙国主密嘱臣曰：贵国若有铜可售，鄙国愿以军国重器易之，非区区甲仗弓矢可媲也。”       上曰：“甚好，惜本朝却无铜山。”       对曰：“臣在中国时，尝有耳闻：昔镇江堡南有汤池，其地多矿山，边民掘采炼铜者甚多。自太祖兴兵，民人逃散，此业遂荒矣。若陛下有心恢复，当不甚难。况澳洲有奇人怀异术者，观山形水势即能断地下矿脉有无。须知金铜之利动辄百万之巨，陛下若有美意，鄙国当助之。”       上默然良久，命其退去，以酒食赐之。       待市易毕，髡使当返，太宗遣人告骅曰：“前议可行。”       月余，髡舶载髡人术士十数人至。太宗遣巴牙喇兵二百护之。术士循海滨行到复州城北西沟，望山钻土，良久曰：“便在此地。”使人凿石掘土，矿脉果现矣。至碧流河畔，亦觅出矿坑数处，铜金皆丰，百官啧啧称奇，民人奉之若神。太宗遂募招员匠，设矿局铜厂，一月即得红铜千斤。旗丁百姓亦多贪图铜利者。开原南兴京北有十八岭之地，倶传髡人术士言此地多铜，百姓多有携旗下家奴，相聚凿山取铜，伐薪烧炭火曝之，冶铜之火彻夜不熄，赤焰连绵数岭。时人呼曰“红透山”。得毛铜数万，悉为髡人所购。       天聪八年，甲喇章京宁完我奏曰开山凿铜甚害风水，且旗丁民人弃其本业，相聚争利，恐生事端。况髡人来诸海外，其性机巧多狡，未可轻信也。请封山禁采。上曰：“所言亦是，然国计系此，奈何？”此议遂罢。       至崇德，国朝入关取北京，国用不蹙。乃诏封关外铜山，撤矿局之制，禁民人采之。髡人怒，自海上兴兵伐盛京，陷辽阳，或为此故也。

---

a2808028 于 2014-3-18 09:04:09 发表了：

哈哈！！爵爷好文笔，辛苦了！

---

无聊才上这 于 2014-3-18 09:37:13 发表了：

爵爷 吹牛等着您的米下锅呢 您动手填一铲子吧

---

qarc 于 2014-3-18 10:49:16 发表了：

爵爷……坑太多了，至少填几个吧……

---

鹰从天降 于 2014-3-18 11:28:05 发表了：

不要谍影成泡影啊

---

彩虹羽蛇 于 2014-3-18 18:31:49 发表了：

最后一句亮了，妥妥的真相党

---

xuelindiao 于 2016-3-17 19:03:16 发表了：

楼主，请允许我将该同人全文收录进临高启明 WIKI（ lgqm.huiji.wiki ）。如有不妥，请予赐复意见，临高启明 WIKI 将按您的要求修改或删除相关词条。

---

兰度 于 2016-3-17 19:07:32 发表了：

> xuelindiao 发表于 2016-3-17 19:03
>
> 楼主，请允许我将该同人全文收录进临高启明 WIKI（ lgqm.huiji.wiki ）。如有不妥，请予赐复意见，临高启明 ...

可以，不必修改。

---

Cats 于 2017-4-24 17:31:48 发表了：

爵爷好文笔！

---

人畜无害小白免 于 2017-4-24 20:42:29 发表了：

爵爷出品，必属精品！

---

赫必隆 于 2017-4-24 22:45:55 发表了：

这定然是师爷手笔，爵爷说洋文的。

---

liutom2 于 2017-4-24 22:57:36 发表了：

爵爷这古文白话也不错呀

---
